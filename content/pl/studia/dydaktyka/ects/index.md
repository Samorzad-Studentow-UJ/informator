---
title: Punkty ECTS
stub: false
---
System punktów ECTS, czyli “Europejski System Transferu Punktów”, są to zasady opracowane przez Komisję Europejską w celu ujednolicenia studiowania na europejskich uczelniach. Za pomocą tych punktów określa się wymogi na poszczególnych kierunkach, aby móc rozliczyć dany rok akademicki. Punkty są ściśle związane z ilością godzin, które student przeznacza na naukę. Komisja obliczyła, że student studiów stacjonarnych poświęca około 1500 godzin na naukę w ciągu jednego roku, stąd wynika, że 1 ECTS to około 25 godzin, dlatego roczny nakład pracy powinien wynosić 60 punktów ECTS.

## Kiedy i jak możemy przepisać punkty ECTS?

Istnieje możliwość przepisywania ocen i punktów ECTS w przypadku przedmiotów i ocen zaliczonych na innych uczelniach lub kierunkach.

Dziekan na wniosek studenta może wyrazić zgodę na przeniesienie i uznanie punktów ECTS w okresie pięciu lat od zaliczenia danego przedmiotu (w wyjątkowych przypadkach istnieje taka możliwość po upływie wyznaczonego czasu).

Podstawą przepisania przedmiotu jest złożenie wniosku razem z oryginałem dokumentacji stanowiącej podstawę do przepisania, który stwierdza zbieżność uzyskanych efektów kształcenia.

Możemy to porównać sprawdzając sylabusy danych przedmiotów.

Student otrzymuje taką liczbę ECTS jaka jest przypisana na dany kierunek, na które te punkty przenosi.

Jest możliwe przenoszenie punktów w ramach programów wymiany. Odbywa się to na podstawie porozumienia między Uczelnią, a instytucją partnerską (np. program Erasmus).

Jeżeli mamy do czynienia z zaliczeniem lektoratu z języka angielskiego lub student chce przedstawić uzyskany certyfikat, wówczas taką decyzję rozpatruje Rektor.