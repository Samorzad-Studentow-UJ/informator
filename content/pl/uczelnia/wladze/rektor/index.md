---
title: Rektor
description: Rektor pełni funkcję najwyższej władzy wykonawczej Uczelni, kierując jej pracami i reprezentując ją.
order: 10
---

![rektor uj](/images/uploads/rektor.jpg "prof. dr hab. Jacek Popiel")

### Zadania

Rektor pełni funkcję najwyższej władzy wykonawczej Uczelni, kierując jej pracami i reprezentując ją.

W zarządzaniu Uniwersytetem Rektora wspiera Kolegium Rektorsko-Dziekańskie. W skład Kolegium Rektorsko-Dziekańskiego
wchodzą prorektorzy, dziekani, kanclerz oraz kwestor.

Rektor odpowiada w szczególności za:

* tworzenie, łączenie, przekształcanie i likwidowanie jednostek organizacyjnych Uniwersytetu, zgodnie z postanowieniami
  Statutu UJ;
* wytyczanie strategicznych kierunków rozwoju Uczelni oraz głównych kierunków badań i współpracy naukowej z zagranicą;
* prowadzenie gospodarki finansowej Uczelni, w tym podejmowanie strategicznych decyzji finansowych;
* współpracę z uczelniami Krakowa i Małopolski, w szczególności w ramach Kolegium Rektorów Szkół Wyższych Krakowa i
  Małopolski;
* współpracę z uczelniami w całej Polsce, w szczególności w ramach Konferencji Rektorów Akademickich Szkół Polskich;
* współpracę z innymi uniwersytetami polskimi w ramach Konferencji Rektorów Uniwersytetów Polskich;
* reprezentowanie Uniwersytetu, w tym wobec władz państwowych, jednostek administracji publicznej i samorządu
  terytorialnego;
* zapewnienie przestrzegania prawa w Uczelni oraz zapewnienie utrzymania porządku i bezpieczeństwa na terenie Uczelni;
* realizację zadań w zakresie spraw obronnych, zarządzania kryzysowego i obrony cywilnej – ochrony ludności;
* podejmowanie decyzji w sprawach określonych w ustawie – Prawo o szkolnictwie wyższym i nauce.

### Zwrot grzecznościowy

W sytuacjach oficjalnych rektora uczelni tytułować należy "Jego Magnificencja".

### Biografia

* Data urodzenia
  * 1 sierpnia 1954, Kraków
* Wykształcenie
  * Doktor nauk humanistycznych - 1985,
  * Habilitacja w zakresie literaturoznawstwa: teatrologii - 1995,
  * Profesor nauk humanistycznych - 2007.
* Zatrudnienie
  * Katedra Teatru i Dramatu UJ - od 1977,
  * Profesor nadzwyczajny UJ - 2002,
  * Profesor zwyczajny UJ - 2012,
  * Państwowa Wyższa Szkoła Teatralna im. L. Solskiego (obecnie Akademia Sztuk Teatralnych im. St. Wyspiańskiego) -
    1978-2020.
* Pozycja akademicka
  * Przedstawiciel grupy asystentów i adiunktów w Radzie Wydziału Filologicznego - 1979-1988,
  * Pełnomocnik Dziekana Wydziału Filologicznego ds. studenckich - 1984-1989,
  * Dziekan Wydziału Aktorskiego PWST, 1990-1993; Prorektor PWST - 1994-1996,
  * Rektor PWST - 1996-2002,
  * Dyrektor Instytutu Polonistyki UJ - 2002-2005,
  * Dziekan Wydziału Polonistyki UJ - 2005-2012,
  * Kierownik Katedry Teatru i Dramatu UJ - 2002 i 2009-2020,
  * Prorektor ds. polityki kadrowej i finansowej UJ - 2012-2020,
  * Rektor Uniwersytetu Jagiellońskiego od 2020.
* Funkcje instytucjonalne
  * Członek Korespondent Polskiej Akademii Umiejętności,
  * Członek Komitetu Nauk o Literaturze PAN od 2007,
  * Wiceprzewodniczący Konferencji Rektorów Uczelni Artystycznych - 1999-2002,
  * Członek Rady Narodowego Programu Rozwoju Humanistyki - 2011-2014,
  * Jeden z założycieli Międzynarodowego Stowarzyszenia Studiów Polonistycznych,
  * Członek kilku komisji miejskich i krajowych ds. kultury, komisji ds. nagród w dziedzinie kultury i sztuki,
  * Parokrotny przewodniczący i członek jury konkursów dramatopisarskich i teatralnych,
  * Jeden z członków założycieli Stowarzyszenia Sezony Teatralne,
  * Twórca i dyrektor artystyczny Festiwalu „Dramaty Narodów" (1. edycja - Polski dramat romantyczny: 2005, II -
    Festiwal „Wyspiański 2007", III - Festiwal „Słowacki 2009"),
  * Przewodniczący Kapituły Nagrody Teatralnej im. St. Wyspiańskiego,
  * Wiceprzewodniczący Konferencji Rektorów Akademickich Szkół Polskich od 2020,
  * Przewodniczący Kolegium Rektorów Szkół Wyższych Krakowa od 2020,
  * Przewodniczący Rady Fundacji Panteon Narodowy od 2020,
  * Członek Rady Muzeum przy Zamku Królewskim na Wawelu - Państwowych Zbiorach Sztuki od 2020,
  * Członek Rady ds. Planu dla Pracy i Rozwoju od 2021.
* Zainteresowania naukowe
  * Historia dramatu i teatru polskiego XIX-XXI wieku, dzieje szkolnictwa teatralnego, edycja naukowa tekstów
    literackich.
* Publikacje
  * Ponad 200 prac, m.in. 20 książek, w tym 6 indywidualnych. Jego teksty były tłumaczone na język angielski, francuski,
    włoski, hiszpański. Jest autorem kilku scenariuszy teatralnych, sztuki Doktor Korczak, wystawionej w kilku miastach
    japońskich, m.in w Tokio.
  * Książki:
    * Sztuka dramatyczna Karola Huberta Rostworowskiego, Wrocław 1990,
    * Dramat a teatr polski dwudziestolecia międzywojennego, Kraków 1995,
    * Historia dramatu. Antyk - Średniowiecze, Kraków 1996, wyd. II, Kraków 2001,
    * Los artysty w czasach zniewolenia. Teatr Rapsodyczny 1941-1967, Kraków 2006,
    * Teatr Jednego Aktora Danuty Michałowskiej, Wrocław 2010,
    * Teatr Danuty Michałowskiej. Od „Króla–Ducha” do „Tryptyku rzymskiego”, Kraków 2011.
  * Książki (opracowanie, redakcja naukowa):
    * L. H. Morstin, Dramaty wybrane, wybór, wstęp i opracowanie J. Popiel, t. 1-3, Kraków 1987 - 1990,
    * K. H. Rostworowski, Wybór dramatów, opracowanie J. Popiel, Wrocław 1992, BN I nr 281,
    * Dramat i teatr modernistyczny, red. nauk. J. Popiel, Wrocław 1992,
    * Dramat i teatr dwudziestolecia międzywojennego, red. nauk. J. Popiel, Wrocław 1993,
    * Studia o dramacie i teatrze Stanisława Wyspiańskiego, pod red. J. Błońskiego i J. Popiela, Kraków 1994,
    * Dramat i teatr po roku 1945, red. nauk. J. Popiel, Wrocław 1995,
    * Krakowska Szkoła Teatralna. 50 lat PWST im. L. Solskiego, pod red. J. Popiela, Kraków - Warszawa 1996,
    * Krakowska Szkoła Teatralna. 50 lat PWST im. L. Solskiego, część II pod red. J. Popiela, Kraków 1997,
    * M. Kotlarczyk, K. Wojtyła, O Teatrze Rapsodycznym. 60-lecie powstania Teatru Rapsodycznego, wstęp i oprac. J.
      Popiel, wybór tekstów T. Malak i J. Popiel, Kraków 2001,
    * K. Wojtyła, Il Teatro Rapsodico. Articoli e lettere, postfazione e cura di J. Popiel, Roma 2003,
    * Kształcenie aktora. Tradycja i współczesność, pod redakcją J. Popiela, Kraków 2004,
    * Literatura – Kulturoznawstwo - Uniwersytet. Księga ofiarowana Franciszkowi Ziejce w 65. rocznicę urodzin, pod red.
      B. Doparta, J. Popiela, M. Stali, Kraków 2005,
    * Antreprener. Księga ofiarowana profesorowi Janowi Michalikowi w 70. rocznicę urodzin, pod red. J. Popiela, Kraków
      2009,
    * K. Wojtyła. Jan Paweł II, Dzieła literackie i teatralne. T. I Juwenilia (1938-1946), pod red. J. Popiela, Kraków
      2019.
  * Dydaktyka
    * Wykłady, seminaria i ćwiczenia z historii teatru i dramatu polskiego i powszechnego w UJ od 1977 i AST im. St.
      Wyspiańskiego w latach 1978-2020. W poprzednich latach wykładał historię teatru w Akademii Sztuk Pięknych (
      scenografia) i Politechnice Krakowskiej (architektura). Wypromował ponad 100 magistrów filologii polskiej i
      magistrów sztuki, 9 doktorów. Był recenzentem w 7 przewodach habilitacyjnych i 24 doktorskich, także w
      postępowaniach o nadanie doktoratu honoris causa i stanowisk profesorskich.
  * Nagrody
    * Dwukrotny laureat nagrody indywidualnej Ministra Kultury i Dziedzictwa Narodowego -1991, 2002,
    * Srebrny Krzyż Zasługi - 2002,
    * Krzyż Kawalerski Orderu Odrodzenia Polski - 2012,
    * Medal Komisji Edukacji Narodowej - 1996,
    * Złoty Medal „Zasłużony Kulturze Gloria Artis" - 2007.
