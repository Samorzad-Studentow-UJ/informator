---
title: Studenckie Konwersacje Językowe
stub: false
---
Projekt realizowany przez Zespół ds. Mobilności Samorządu Studentów Uniwersytetu Jagiellońskiego. W jego ramach studenci prowadzą bezpłatne lekcje języków obcych dla innych studentów. Kurs trwa jeden semestr, a po jego zakończeniu zarówno uczestnicy, jak i prowadzący otrzymują certyfikaty zaświadczające o braniu udziału w kursie. Jest to niepowtarzalna okazja do nauczenia się wielu języków, które są często dostępne jedynie dla studentów danych kierunków lub których nie ma w żadnym programie nauczania. Pula dostępnych kursów zmienia się co semestr, w zależności od deklaracji osób prowadzących. W przeszłości obok popularnych języków obcych – takich jak angielski, francuski i hiszpański – nasi uczestnicy mieli możliwość nauczenia się podstaw islandzkiego, arabskiego czy koreańskiego. Zajęcia często są prowadzone przez native speakerów, którzy studiują na naszym uniwersytecie i z tego powodu są niezwykle popularne wśród studentów Uniwersytetu Jagiellońskiego. Rekrutacja na semestr zimowy rusza w październiku, a na semestr letni w marcu. Obie odbywają się poprzez profil Facebook Samorządu Studentów Uniwersytetu Jagiellońskiego.