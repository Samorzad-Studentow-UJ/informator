---
title: Erasmus KA 107
stub: false
---
**Erasmus KA 107** to semestralny program mobilności, który realizować można w krajach partnerskich UE. W konkursie ubiegać się można wyłącznie o jedno stypendium, a w liście motywacyjnym wskazać należy uczelnię, do której się aplikuje. Formalności związane z wyjazdem podobne są do programu Erasmus KA 103, jednak należy pamiętać, iż wyjazdy odbywają się do krajów, gdzie wymagana może być wiza/pozwolenie na pobyt, a karta EKUZ nie będzie ważna z racji tego, że mobilność realizowana jest poza terytorium Unii Europejskiej. Aby wyjechać wymagana jest znajomość języka angielskiego na poziomie B2 (i języka kraju goszczącego w przypadku niektórych kursów).  

  

Kraje, do których można wyjechać w roku akademickim 2022/23:  

* Albania,  
* Bośnia i Hercegowina,  
* Egipt,  
* Izrael,   
* Jordania,  
* Maroko,  
* Tunezja,  
* USA  

  

**Dokumenty wymagane przy rekrutacji:**  

* zaświadczenie o średniej (ważonej) ocen ze wszystkich lat studiów wystawione przez sekretariat Wydziału/Instytutu  
* dyplom/ certyfikat/ zaświadczenie o znajomości języka/języków obcych na poziomie co najmniej B2  
* list motywacyjny w języku angielskim zawierający uzasadnienie wyjazdu oraz motywację kandydata  
* zaświadczenia potwierdzające działalność naukową (wystąpienia na konferencjach, publikacja artykułów naukowych, działalność w kole naukowym) – kryterium dodatkowe.  

Kandydaci złożyć muszą również oświadczenie o kapitale mobilności oraz uzupełnić formularz aplikacyjny online. Kapitał mobilności przyznawany na wyjazdy w ramach programu Erasmus+ wynosi 12 miesięcy w ramach danego cyklu studiów lub 24 miesiące w ramach studiów jednolitych magisterskich.   

Przykład 1: Hubert jest studentem II roku studiów licencjackich. W ramach programu Erasmus KA 103 wyjechał na wymianę do Budapesztu, gdzie spędził 5 miesięcy. Do jego dyspozycji pozostało 7 miesięcy w ramach kapitału mobilności – może on aplikować więc na wymianę semestralną w ramach programu Erasmus KA 107 i wyjechać na 5-miesięczną wymianę do Bośni i Hercegowiny. Po realizacji mobilności w ramach programu Erasmus KA 107 jego kapitał mobilności zmniejszy się do 2 miesięcy, co oznacza, że może wykorzystać je np. podczas praktyk Erasmus+.  

Przykład 2: Monika jest studentką II roku studiów licencjackich. W ramach programu Erasmus KA 103 spędziła 2 semestry (10 miesięcy) na wymianie w Zagrzebiu. Do jej dyspozycji pozostało 2 miesiące w ramach kapitału mobilności – nie może aplikować już na wymianę semestralną w ramach programu Erasmus KA 107. Pozostałe 2 miesiące może wykorzystać jednak podczas praktyk Erasmus+.  

Kryteria rekrutacji na rok akademicki 2022/23: <https://erasmus.uj.edu.pl/documents/139673638/145084568/Kryteria+kwalifikacyjne+PL/d254c773-afe3-4728-a93f-715780dc048c>  

**Stypendium**  

Czas trwania stypendium w ramach programu Erasmus KA 107 musi wynosić co najmniej 90 dni, w innym przypadku uczestnik będzie zobowiązany do zwrotu wypłaconego stypendium. Kwota stypendium jest taka sama (niezależnie od kraju) i wynosi ona 700 EUR miesięcznie (kwota na rok akademicki 2022/23). Uczestnicy otrzymają również dofinansowanie podróży, które zależne jest od wybranego kraju wymiany i wynosi między 275 a 820 EUR.  

Stypendium wypłacane jest w dwóch ratach: I rata wynosi 70% całości dofinansowania (700 EUR x 5 x 0.7 = 2450 EUR) + kwota dofinansowania podróży.  

  

**Formalności przed wyjazdem**  

Aby wyjechać na Erasmus należy:  

* podpisać umowę finansową w Dziale Obsługi Studentów Zagranicznych (termin wyznaczony zostanie przez koordynatora z DOSZ)  
* dostarczyć wypełniony formularz danych bankowych   
* dostarczyć kopię ubezpieczenia zdrowotnego  
* dostarczyć wypełniony oraz podpisany (przez uczestnika, koordynatora UJ oraz koordynatora z uczelni partnerskiej) Learning Agreement for Studies  

**WYPŁATA STYPENDIUM UZALEŻNIONA JEST OD DOPEŁNIENIA POWYŻSZYCH FORMALNOŚCI!**  

   

**Formalności po wyjeździe**  

Uczestnik po zakończeniu wyjazdu zobowiązany jest do rozliczenia się w DOSZ i jednostce macierzystej. Warunki rozliczenia inne mogą być w DOSZ, a inne w jednostce macierzystej. Aby rozliczyć wyjazd w DOSZ należy dostarczyć:  

* Learning Agreement for Studies (podpisane przez uczestnika oraz obydwu koordynatorów)  
* Confirmation of stay  
* Transcript of records (o ile uczelnia partnerska go wystawiła).  

Pod koniec mobilności lub po jej zakończeniu otrzymasz e-maila z linkiem do raportu uczestnika online, który wypełnić należy w wyznaczonym w wiadomości terminie. Wypełnienie raportu jest obowiązkowe i stanowi warunek rozliczenia.   

Uczestnik zobowiązany jest do rozliczenia wyjazdu w terminie 14 dni od ostatniego dnia mobilności, jednak na prośbę uczestnika termin ten może zostać wydłużony.  

  

**Szczegółowe informacje znaleźć można na stronie <https://erasmus.uj.edu.pl/outgoing/ka107> (Wyjeżdzający studenci -> Erasmus KA 107)**