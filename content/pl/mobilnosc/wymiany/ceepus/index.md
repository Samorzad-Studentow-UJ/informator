---
title: CEEPUS
stub: false
---
Program CEEPUS – Środkowoeuropejski Program Wymiany Uniwersyteckiej  

Podstawowym celem Porozumienia CEEPUS (Central European Exchange Program for University Studies) jest wspieranie wymiany akademickiej w zakresie kształcenia oraz doskonalenia zawodowego studentów i nauczycieli akademickich. Umożliwia ono intensyfikację kontaktów między szkołami wyższymi krajów będących stronami Porozumienia poprzez finansowanie mobilności akademickiej.  

Obecnie sygnatariuszami porozumienia są: Albania, Austria, Bułgaria, Chorwacja, Czarnogóra, Czechy, Macedonia, Mołdawia, Rumunia, Polska, Słowacja, Słowenia, Serbia, Węgry, Bośnia i Hercegowina oraz Kosowo – Uniwersytet w Prisztinie.  

W programie CEEPUS mogą wziąć udział uczestnicy studiów I, II lub III stopnia.  

W momencie wyjazdu trzeba mieć ukończony co najmniej pierwszy rok studiów licencjackich.  

Minimalna długość pobytu studenta na stypendium to 21 dni roboczych. 

Wysokość stypendium można sprawdzić na stronie: [www.ceepus.info](http://www.ceepus.info/). 

Rekrutacja na wyjazdy w I semestrze kończy się w połowie czerwca, a na wyjazdy w II semestrze, w połowie października.   

Aby złożyć aplikację należy zalogować się na stronie www.ceepus.info i wypełnić aplikację w zakładce mobility. Aplikacja na stypendium CEEPUS odbywa się przez elektroniczny system [www.ceepus.info](http://www.ceepus.info/). Stypendium wypłacane jest przez uniwersytet goszczący.