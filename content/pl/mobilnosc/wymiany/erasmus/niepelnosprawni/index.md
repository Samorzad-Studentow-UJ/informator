---
title: Stypendia dla niepełnosprawnych
stub: false
---
O dodatkowe stypendia mogą ubiegać się: 

* Studenci pobierający [stypendium socjalne](https://stypendia.uj.edu.pl/pomoc-materialna/stypendium-socjalne) w semestrze poprzedzającym semestr wyjazdu na studia w ramach Programu Erasmus+ 
* [Studenci z orzeczonym stopniem niepełnosprawności](https://stypendia.uj.edu.pl/pomoc-materialna/stypendium-specjalne), którzy zakwalifikowali się na stypendium w ramach programu Erasmus+ (studia i praktyki).    

Więcej informacji: <https://don.uj.edu.pl/dla-studentow/erasmus> 

Studenci niepełnosprawni ubiegający się o udział w projekcie podlegają tym samym zasadom rekrutacji, co pozostali studenci. 

Osoby zakwalifikowane do programu Erasmus mogą starać się o dofinansowanie z funduszu przeznaczonego dla studentów niepełnosprawnych. Dodatkowe stypendia mają na celu pokrycie wyjątkowych kosztów związanych ze specyficznymi potrzebami osób niepełnosprawnych. 

Osobom z orzeczonym lekkim lub umiarkowanych stopniem niepełnosprawności Narodowa Agencja może przyznać dodatkowe stypendium w formie wyrównania do maksymalnej wysokości określonej dla wyjazdu do danego kraju na planowany czas pobytu. Osobom z orzeczonym znacznym stopniem niepełnosprawności Narodowa Agencja będzie mogła ponadto przyznać dodatkową kwotę na ściśle określony cel. Decyzje na temat dofinansowania dla stypendystów niepełnosprawnych są podejmowane indywidualnie. 

Student ubiegając się o stypendium wypełnia odpowiedni wniosek, który następnie musi zostać podpisany przez uczelnianego koordynatora programu Erasmus (w DOSZ) oraz uczelnianego pełnomocnika ds. osób niepełnosprawnych (w DON). 

Szczegółowych informacji dotyczących wyjazdów w ramach programu Erasmus udziela Dział Międzynarodowej Wymiany Studenckiej ([DOSZ](http://www.dmws.uj.edu.pl/)).