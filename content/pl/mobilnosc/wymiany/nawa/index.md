---
title: NAWA
stub: false
---
**Programy NAWA**  

NAWA działa na rzecz internacjonalizacji polskiej nauki poprzez wspieranie i stymulowanie międzynarodowej współpracy badawczej i wymiany akademickiej. Agencja dąży do umocnienia doskonałości naukowej, umiędzynarodowienia polskich uczelni i instytucji naukowych, a także do promocji Polski - jej języka oraz kultury w celu budowania wizerunku kraju oferującego interesujące możliwości edukacyjne i badawcze. Cele te są realizowane dzięki szerokiej ofercie programowej Agencji. 

  

**STUDENCI**   

Jednym z podstawowych zadań NAWA jest inicjowanie i wspieranie mobilności studenckiej. Realizacja tego zadania odbywać się będzie poprzez programy, których celem jest zwiększenie poziomu umiędzynarodowienia polskich instytucji szkolnictwa wyższego, a także umożliwienie polskim studentom zyskania doświadczenia międzynarodowego.  

 

**Jakie programy dla studentów?**  

NAWA oferuje zarówno programy wyjazdowe, jak i przyjazdowe.  

  

**Co finansują?**  

 

Środki z NAWA są przekazywane w formie stypendiów dedykowanych studentom zagranicznym kształcącym się w Polsce lub studentom polskim, odbywającym studia częściowe i pobyty studyjne za granicą. Wysokość miesięcznego stypendium będzie zróżnicowana w zależności od programu oraz stopnia studiów.  

 

Programy dla studentów - stypendia, wymiany akademickie  

Doświadczenie międzynarodowe zdobyte na uczelni wyższej to kapitał na całe życie - zawodowe, akademickie i społeczne. Dlatego też NAWA pragnie wzmacniać mobilność poprzez programy stypendialne dla studentów zagranicznych i polskich. Obecnie wymiany naukowe możliwe są w ramach programu CEEPUS, a także w ramach współpracy dwustronnej (umów bilateralnych) Polski z innymi krajami. Propozycje NAWA obejmują także stypendia dla studentów z zagranicy, dzięki czemu osoba korzystająca z nich może lepiej zaaklimatyzować się w kraju.  

* Program CEEPUS – Środkowoeuropejski Program Wymiany Uniwersyteckiej  

Podstawowym celem Porozumienia CEEPUS ("Central European Exchange Program for University Studies") jest wspieranie wymiany akademickiej w zakresie kształcenia oraz doskonalenia zawodowego studentów i nauczycieli akademickich. Umożliwia ono intensyfikację kontaktów między szkołami wyższymi krajów będących stronami Porozumienia poprzez finansowanie mobilności akademickiej.