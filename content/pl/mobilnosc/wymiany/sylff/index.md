---
title: SYLFF
stub: false
---
SYLFF jest Funduszem Stypendialnym im. Ryoichi Sasakawy: dla Młodych Liderów, ustanowionym w roku 1987. Dotychczas 69 uniwersytetów, wśród których jest Uniwersytet Jagielloński, oraz konsorcjów w 45 krajach (łącznie 88 instytucji) otrzymało dar w wysokości 1 miliona dolarów amerykańskich od [Nippon Foundation](https://www.nippon-foundation.or.jp/en/). 

Te instytucje, [członkowie sieci SYLFF](http://www.sylff.org/institutions/), przeznaczają zyski wypracowane z owych darów na stypendia dla obiecujących magistrantów i doktorantów w naukach społecznych, humanistycznych i artystycznych, aby mogli studiować w swych macierzystych uczelniach lub za granicą (SYLFF w UJ – tylko za granicą). 

Określenie "Program SYLFF" jest często używane dla objęcia całości tego programu stypendialnego. "Sieć SYLFF" to określenie uniwersytetów lub grup instytucji, które otrzymały ww. dary od Nippon Foundation. "Stypendyści SYLFF" to ponad 16 000 studentów, którzy otrzymali stypendia w ramach tego programu. 

Wydział Stypendiów, [The Tokyo Foundation](http://www.tokyofoundation.org/en/), administruje Programem SYLFF oraz innymi programami z nim związanymi, np. SYLFF PLUS. 

 

**Cele programu** 

Program ma na celu wspieranie kształcenia magistrantów i doktorantów o wysokim potencjale przywódczym, których zainteresowania naukowe mają znaczący wymiar społeczny. Istotną rolę odgrywa również praktyczny aspekt zastosowań projektów kandydata związanych ze stypendium. 

Stypendia przyznawane są wybitnym kandydatom z nauk humanistycznych i społecznych w tradycyjnym znaczeniu oraz prawnych, ekonomicznych i nauk o zarządzaniu. 

Stypendium nie jest wyłącznie grantem badawczym, służy realizowaniu programów o dużym znaczeniu społecznym i jednocześnie pozwala na pobyt w instytucji zagranicznej (uczestnictwo w wykładach, seminariach, kursach, konsultacjach naukowych w trybie tutoralnym). 

**Źródło funduszu** 

Fundusz tworzy się z pożytków osiąganych z operacji finansowych środkami finansowymi pochodzącymi z The Sasakawa Foundation (obecnie The Nippon Foundation) w ramach Programu Stypendialnego im. Ryoichi Sasakawa dla Młodych Liderów. 

**Coroczne przeznaczenie zysku z daru** 

• Stypendia SYLFF dla studentów i doktorantów związanych z realizacją jednolitych studiów magisterskich, studiów II lub III stopnia przeznaczone na pokrycie kosztów uczestnictwa w programach dydaktycznych instytucji przyjmującej, opłaty czesnego, realizacji programu studiów, kosztów utrzymania i podróży oraz uczestnictwa w konferencjach naukowych związanych z programem studiów *: 95% 

• Koszty związane z lokalnym administrowaniem programu: opłaty komunikacyjne, materialy biurowe, itp.: 5% 

Stypendia mogą być wykorzystane w dowolnej instytucji za granicą zgodnie ze [sposobem wykorzystania środków stypendialnych](http://www.sylff.uj.edu.pl/procedury-aplikacyjne/wymagane-dokumenty/instrukcje) zatwierdzonym przez Zespół. 

Instytucje będące członkami sieci SYLFF zwykle mile widzą stypendystów SYLFF. Nie ma obowiązku wybrania żadnej z tych instytucji w staraniach o stypendium SYLFF. 

Stypendia są przyznawane przez [Zespół ds. Programu SYLFF](http://www.sylff.uj.edu.pl/zespol-ds-sylff) w Uniwersytecie Jagiellońskim. 

Długość stypendium: minimum 1 semestr, maximum 1 rok akademicki. 

\* Ewentualny planowany wyjazd na konferencję musi być częścią składową proponowanego dłuższego wyjazdu stypendialnego. Wymagany jest list od organizatorów stwierdzający fakt planowanego aktywnego uczestnictwa, np. wygłoszenie referatu, uczestnictwo w panelu dyskusyjnym, przygotowanie postera, funkcja organizacyjna w czasie tej konferencji. 

**Wymagane kwalifikacje**   

Starać się mogą osoby, które w momencie starania się o stypendium są: 

• uczestnikami I-III roku Szkół Doktorskich, 

• studentami I roku studiów II stopnia* 

• studentami IV roku jednolitych studiów magisterskich* 

\* Zakwalifikowani studenci będą mogli skorzystać ze stypendium w trakcie ostatniego roku studiów. 

Dyscypliny naukowe w ramach których studenci odbywają studia uprawniające do składania aplikacji: nauki społeczne, humanistyczne, nauki o zarządzaniu, ekonomiczne i prawne. 

Kandydaci, którzy już otrzymali stypendia SYLFF, mogą się starać ponownie. Ich nowe podania będą rozpatrywane pod warunkiem dołączenia do nich sprawozdań z poprzednich stypendiów. 

Studenci zakwalifikowani na stypendia ERASMUS i/lub na wyjazdy w ramach wymiany bezpośredniej mogą się starać o stypendia w ramach programu SYLFF jeśli spełniają wszystkie jego kryteria. 

**Kryteria kwalifikacji**  

Komisja dokonuje oceny zgłoszenia na podstawie złożonego przez kandydata kompletu dokumentów. Osoby, których projekty zostaną wysoko ocenione mogą być zaproszone na rozmowę kwalifikacyjną. Wynik rozmowy będzie brany pod uwagę w podejmowaniu decyzji o kwalifikacji kandydata. 

Ocena kandydata będzie prowadzona w według poniższej skali punktowej: 

1. ocena celów zaplanowanych badań związanych z przygotowaniem pracy magisterskiej lub doktorskiej z uwzględnieniem wymiaru społecznego projektu (cele jasno i dokładnie sformułowane, wyraźnie wskazany wymiar społeczny projektu): 0-10 pkt 
2. ocena aktywności kandydata związanych z pełnieniem roli przywódczej: 0-10 pkt 
3. ocena dotychczasowych aktywności potwierdzających udział kandydata w pracach badawczych lub innych aktywności studenckich: 0-5 pkt. 

**Wysokość stypendium oraz warunki wykorzystania**  

Do realizacji w roku akademickim 2022/2023 przewidzianych jest maksymalnie 5 stypendiów dla najwybitniejszych kandydatów. Wysokość stypendium uzależniona jest od ilości środków otrzymanych w danym roku od Fundacji Tokijskiej do podziału, jak i w zależności od czasookresu korzystania ze stypendium przez kandydata w uczelni zagranicznej (średnio około 15.000 USD). 

Stypendia mogą być wykorzystane w dowolnej instytucji za granicą zgodnie ze sposobem wykorzystania środków stypendialnych zatwierdzonym przez Zespół. 

Instytucje będące członkami sieci SYLFF zwykle mile widzą stypendystów SYLFF. Nie ma obowiązku wybrania żadnej z tych instytucji w staraniach o stypendium SYLFF. 

Stypendia są przyznawane przez Zespół ds. Programu SYLFF w Uniwersytecie Jagiellońskim. 

Długość stypendium: minimum 1 semestr, maximum 1 rok akademicki. 

W związku z pandemią ograniczenia te mogą ulec zmianie.