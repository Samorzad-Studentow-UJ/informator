---
title: Una Europa
order: 5
stub: false
---
Sojusz tworzony przez dziewięć wiodących europejskich uczelni badawczych stanowiący podstawę istnienia związku uniwersytetów [Una Europa](https://www.una-europa.eu/about/o-nas-w-jezyku-polskim). W skład sojuszu Una Europa wchodzą: Freie Universität Berlin, Alma Mater Studiorum Università di Bologna, University of Edinburgh, Helsingin yliopisto/ Helsingfors universitet, Uniwersytet Jagielloński w Krakowie, KU Leuven, Universidad Complutense de Madrid, Université Paris 1 Panthéon-Sorbonne, Universiteit Leiden. Historia kształcenia obywateli w zrzeszonych uczelniach sięga ponad 1000 lat, a obecna łączna ilość studentów wszystkich uniwersytetów przekracza 400 000. Społeczność akademicka Una Europy sięga pół miliona, a liczba uczących się w formie zdalnej, kilku milionów uczestników. Sojusz dąży do stworzenia uniwersytetu przyszłości - prawdziwie europejskiego międzyuczelnianego środowiska, budowanego na potencjale i mocnych stronach swoich partnerów. W tym momencie w ramach współpracy uczelni możliwe jest podjęcie studiów o profilu [European Studies na poziomie Bachelor](https://www.una-europa.eu/initiatives/joint-european-bachelor), dzięki któremu przyznanie tytułu końcowego wiąże się z jego uhonorowaniem przez wszystkie uczelnie partnerskie. Kolejnym programem studiów oferowanym przez Una Europa jest doktorat z zakresu dziedzictwa kulturowego - [Joint Doctorate in Cultural Heritage](https://www.una-europa.eu/initiatives/joint-doctorate-in-cultural-heritage). Oprócz programów studiów, sojusz oferuje także inne [inicjatywy](https://www.una-europa.eu/initiatives). W ich skład wchodzi zespół badawczy, tzw. “think-tank” - [Future UniLab](https://www.una-europa.eu/initiatives/future-unilab-1), którego rola ma za zadanie stworzyć przestrzeń do dyskusji na temat wizji funkcjonowania uniwersytetu przyszłości, a także stworzenie przełomowych narzędzi w celu wdrażania nowoczesnej edukacji. Una Europa to także programy szkoleniowe w okresie wakacyjnym – [Una.Futura](https://www.una-europa.eu/initiatives/una-futura), ale także i pomniejsze wydarzenia, które przyczynią się do rozwoju nauczania zdalnego, a także polepszenia metod edukacji tradycyjnej. Różnorodność kulturowa i społeczna, to korzyść, która ułatwi dostosowanie funkcjonowania sojuszu, a także usprawni przekazywanie tego, co najcenniejsze - doświadczeń spoza granic państw. Programem mającym na celu wymianę doświadczeń kulturowych, różnic społecznych, a także sposobu funkcjonowania, jest trwający siedem tygodni kurs online – [Una.Together](https://www.una-europa.eu/initiatives/una-together). Ma on także na celu zaangażowanie międzynarodowych środowisk studenckich w tworzenie sieci kontaktów akademicko-społecznych, które rozszerzą perspektywy i koncept międzynarodowej integracji. Dodatkowo w ramach pracy sojuszu, przewidziana jest inicjatywa realizowana cyklicznie na terenach uniwersytetów partnerskich – Kongres Studencki (Student Congress), którego zaszczyt realizacji na rok 2022 przypadł Uniwersytetowi Jagiellońskiemu. Co najważniejsze, to o czym dowiedzieliście się po przeczytaniu tego opisu, to nie wszystko, bo Una Europa skierowana jest na rozwój w zakresie sugerowanym przez całą społeczność akademicką, także studentów, więc nie czekaj i zacznij zmieniać rzeczywistość akademicką wokół Ciebie [dołączając w szeregi studentów z całej Europy](https://www.una-europa.eu/get-involved)!